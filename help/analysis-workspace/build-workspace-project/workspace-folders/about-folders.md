---
description: Scopri le cartelle in Workspace
keywords: Analysis Workspace
title: Panoramica cartelle
feature: Workspace Basics
exl-id: e12e271e-ce15-4535-bb48-1976395cf755
role: User
source-git-commit: 8571fbcfddd18658306e264cef88a3f10861e069
workflow-type: ht
source-wordcount: '416'
ht-degree: 100%

---

# Informazioni sulle cartelle in Analysis Workspace

Le cartelle in Customer Journey Analytics sono disponibili nella pagina di destinazione di Workspace se hai selezionato [Mostra cartelle e progetti](../freeform-overview.md#show-selector).

Le cartelle in Workspace ti aiutano a organizzare e classificare i progetti. Con la funzionalità delle cartelle, puoi creare cartelle e sottocartelle per gestire i progetti.

In Workspace sono disponibili due tipi di cartelle: la cartella aziendale e le cartelle personali. Inoltre, una cartella aziendale condivisa consente agli amministratori di creare e condividere i contenuti con tutti gli utenti di Workspace.

Quando selezioni [Mostra cartelle e progetti](../freeform-overview.md#show-selector), nella pagina Home dei progetti viene visualizzato un elenco dei progetti, insieme alla cartella aziendale e alle cartelle personali create. In caso contrario, verrà visualizzato solo un elenco dei tuoi progetti.


## Cartella aziendale

La cartella aziendale è una cartella ad accesso condiviso per i progetti che gli amministratori possono condividere con tutti gli utenti.

In qualità di amministratore, puoi condividere rapidamente i progetti con tutti gli utenti e raggruppare i progetti in sottocartelle per un gruppo di utenti. Ad esempio, disponi di un set di progetti che desideri che i marketer utilizzino per iniziare la ricerca. Quindi puoi creare una cartella Marketing all’interno della cartella aziendale e inserire al suo interno i progetti selezionati. Questa cartella consente un accesso diretto ai progetti condivisi e permette al team del Marketing di sapere più facilmente dove cercare i progetti comuni.

Quando un utente accede a Workspace, la cartella aziendale viene aggiunta automaticamente all’elenco dei progetti e delle cartelle. Non esistono autorizzazioni specifiche per i progetti contenuti nella cartella aziendale.

### Opzioni dell’amministratore

Gli amministratori dispongono di privilegi speciali assegnati alla cartella aziendale. Ad esempio, solo gli amministratori possono aggiungere o rimuovere cartelle o progetti nella cartella aziendale. Gli utenti senza il controllo degli accessi dell’amministrazione possono visualizzare il contenuto della cartella aziendale.

<!--
![The Projects page showing the admin options.](/help/analysis-workspace/build-workspace-project/assets/admin-options.png)

Non-Admins have limited options.

![The Projects page showing the non-admin options for folders.](/help/analysis-workspace/build-workspace-project/assets/non-admin-folder-options.png)

-->

### Linee guida

Di seguito sono riportate alcune linee guida per l’utilizzo della cartella aziendale:

- Gli amministratori possono aggiungere i progetti alla cartella aziendale oppure creare un nuovo progetto e salvarlo nella cartella aziendale. Gli utenti che non sono amministratori possono visualizzare il contenuto della cartella aziendale.
- Gli amministratori possono creare sottocartelle all’interno della cartella aziendale.
- Gli amministratori possono eliminare una cartella all’interno della cartella aziendale creata da un altro amministratore. Gli amministratori possono doversi coordinare con altri amministratori per mantenere la coerenza dell’accesso alle cartelle e ai progetti.
- Quando un amministratore sposta un progetto nella cartella aziendale, il progetto viene condiviso con tutti, anche se i privilegi di condivisione originali erano limitati.
- Quando un amministratore sposta un progetto al di fuori dalla cartella aziendale, vengono rispettati i privilegi di condivisione originali o precedenti.
